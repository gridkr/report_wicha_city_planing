6. การอภิปราย


ตามที่ระบุไว้ในบทนำ การศึกษาครั้งนี้มีวัตถุประสงค์เพื่อตรวจสอบการเปลี่ยนแปลง

การใช้ที่ดินระหว่างปี 1995 และปี 2011 : 

ประเมินขอบเขตของการแบ่งเขตตามข้อกำหนดของ แผนแม่บท (แพลนต้นแบบ)  

และการตรวจสอบการคงอยู่ของการใช้แผนแม่บทเป็นเครื่องมือบริหารจัดการ เพื่อ

ควบคุมการเติบโตของเมืองในเวียงจันทน์

ระบุบางส่วนของแรงขับดันในการทำให้กลายเป็นเมือง 

การเน้นหรือกระตุ้นให้เกิดการพัฒนาอย่างยั่งยืน

และให้คำแนะนำสำหรับการจัดการการเจริญเติบโตของเมืองที่ดีขึ้น

ตรงนี้เราจะอภิปรายว่าถึงผลการดำเนินงานของเราสนับสนุนวัตถุประสงค์เหล่านี้ได้

อย่างไร

พิจารณาจากการเปลี่ยนแปลงการใช้ที่ดินระหว่างปี 1995 และ 2011 ผลการศึกษา

พบว่าในช่วงระยะเวลาดังกล่าว พื้นที่สิ่งปลูกสร้างเพิ่มขึ้นจากประมาณ 154 ตาราง

กิโลเมตร ไปเป็นกว่า 206 ตารางกิโลเมตร นอกจากนี้ พื้นที่ป่าลดลง จากประมาณ 

2,354 ตารางกิโลเมตร  เป็นประมาณ 1,353 ตารางกิโลเมตร 
ผลการวิจัยพบว่าการขยายตัวของเมืองในเวียงจันทน์ มี 4 รูปแบบหลัก ๆ ได้แก่
การขยายตัวของเมืองแบบแผ่กิ่งก้านสาขา
การขยายตัวของเมืองไปตามแนวถนน
การขยายตัวของเมืองออกไปรวมกันกับชุมชนอื่นที่อยู่ใกล้เคียง
และการตัดไม้ทำลายป่าอย่างรวดเร็ว

ตามที่ระบุไว้ในการทบทวนวรรณกรรม ลักษณะเหล่านี้เป็นเรื่องปกติของการเติบโต

ของเมืองและการพัฒนาในประเทศกำลังพัฒนา

พิจารณาถึงความสำเร็จของการจัดทำตามแผนแม่บทใหม่ให้บรรลุเป้าหมาย เป็นที่

ชัดเจนว่าในเวลาน้อยกว่า 1 ปีหลังจากที่อนุมัติแผน แผนแม่บทใหม่นี้ได้ถูกละเลย

หรือเพิกเฉย ไม่มีการปฏิบัติตาม นี่สอดคล้องกับผลที่เกิดขึ้นในการศึกษาอื่น ๆ อีก

มากมายเกี่ยวกับความเหมาะสมของการวางแผนแม่บทในบริบทของประเทศกำลัง

พัฒนา (Balbo, 1993; Cohen, 2006; Todes, 

2012) 

นี่ไม่ได้เป็นครั้งแรกที่การวางแผนแม่บทในเรื่องนี้จะถูกทางการเวียงจันทน์ละเลย

Rafiqui and Gentile (2009) พบว่า แผนก่อนหน้านี้ก็ไม่

ประสบความสำเร็จเช่นกัน มีจำนวนของปัจจัยที่อาจจะทำให้มันยากที่จะทำการวาง

แผนแม่บทให้บรรลุเป้าหมาย:

ประการแรก คือตำแหน่งของการวางแผนแม่บทของเมือง ในกรอบที่กว้างขึ้นของ

การวางแผน ตามที่ระบุไว้แล้ว VUDAA เป็นผู้มีอำนาจ ที่เป็นคณะกรรมการการ

จัดทำแผนแม่บท แต่องค์กรนี้เองก็ไม่ได้เกี่ยวข้องกับกระบวนการตัดสินใจ และการ

ตัดสินใจที่สำคัญที่มีผลต่อการพัฒนาเมืองเป็นหน้าที่ของเจ้าหน้าที่ระดับสูง

การพัฒนาทางเศรษฐกิจเป็นปัจจัยหลักที่มีผลต่อการตัดสินใจของรัฐบาล และการ

วางแผนเมืองมักจะมีการเปลี่ยนแปลงไปตามทิศทางการพัฒนาเศรษฐกิจและความ

ต้องการที่ดินของ บริษัทหรือโรงงานของชาติต่าง ๆ ที่จะเข้ามาลงทุน ดังนั้นสถานะ

ทางกฎหมายของการวางแผนแม่บทต้องมีการปรับปรุง และแผนควรจะถูกจัดทำขึ้น

โดยความร่วมมือกับหน่วยงานอื่น ๆ ที่มีผลต่อกระบวนการตัดสินใจ 

ประการที่สอง ลักษณะจากบนลงล่างของการวางแผนกระบวนการนี้ในประเทศลาว

นั้น ประชาชนไม่ค่อยมีส่วนในกระบวนการตัดสินใจ ดังนั้นแผนมักจะไม่เป็นไป

ตามความต้องการที่แท้จริงของคนในสังคม นี่จะสร้างปัญหาให้กับการนำแผนไป

ปฏิบัติจริงได้ ดังนั้นจะต้องมีมาตรการที่ดำเนินการเพื่อเสริมสร้างการมีส่วนร่วม

ของประชาชน

ประการที่สามที่จะต้องพิจารณา คือการแบ่งเขต (การจัดโซนนิ่ง) ที่ล้มเหลว ไม่เข้า

ใจถึงการเปลี่ยนแปลงเชิงพื้นที่เมือง (Todes 2012) การแบ่งเขตได้แยก

กิจกรรมต่าง ๆ ออกจากกัน เพิ่มการพึ่งพารถยนต์ในชีวิตประจำวัน ซึ่งสามารถ

กระตุ้นให้เกิดการขยายของเมืองแบบแผ่กิ่งก้านสาขา (Sharifi & 

Murayama, 2013) ปัญหาเพิ่มเติมที่เกี่ยวข้องกับการเจริญเติบโตของ

พื้นที่เขตเมืองอย่างตามอำเภอใจ หรือไม่มีการวางแผนมาก่อน คือการลง

ทุนมหาศาลในระบบการเดินทางความเร็วสูง การวิเคราะห์ผลการตรวจสอบการ

เปลี่ยนแปลงการใช้ที่ดิน แสดงให้เห็นว่า ถนนมีบทบาทสำคัญ ในการกำหนดรูป

แบบของเมืองในเวียงจันทน์ ผลการศึกษาที่คล้ายคลึงกัน มีในผลการศึกษาของ 

Huang, Wang และ Budd (2009) ในหัวข้อ การขยายตัวแบบแผ่

กิ่งก้านสาขาของเขตชานเมืองของไทเป 

อย่างที่ Newman และ Kenworthy (2000) กล่าวไว้ว่า "มันแทบจะ

เป็นไปไม่ได้เลย ที่จะป้องกันไม่ให้ (เมือง) ขยายตัวแผ่กิ่งก้านสาขาใหม่ด้วยการจัด

โซนนิ่งเพียงอย่างเดียว ถ้ายังคงมีถนนใหญ่อยู่ ก็คือว่าถ้ามีถนนใหญ่ไปทางไหนก็

เหมือนมีปืนชี้ให้ไปทางนั้น"

ประการที่สี่ก็คือ ประเทศลาวยังขาดผู้ที่มีความรู้ มีประสบการณ์ สามารถจัดทำและ

ดำเนินการแผนพัฒนาเมือง นี่ทำให้แผนการพัฒนาเมืองยังคงต้องขึ้นอยู่กับที่

ปรึกษาชาวต่างชาติ ที่อาจไม่ได้เข้าใจและตระหนักถึงสภาพของประเทศลาวอย่าง

แท้จริงเพียงพอ 

การกำหนดการพัฒนาอย่างยั่งยืนเป็นบริบทที่ตายตัวและแนวคิดแบบไดนามิก 

(Sharifi & Murayama, 2014b) การตอบสนองต่อความต้อง

การที่เปลี่ยนแปลงอย่างรวดเร็ว นั้นทำให้ต้องมีเจ้าหน้าที่ท้องถิ่นที่มีความเชี่ยวชาญ

เพียงพอที่จะปรับปรุงเปลี่ยนแปลงแผนผังเมืองอย่างสม่ำเสมอ

แรงผลักดันของการทำให้กลายเป็นเมือง ในที่นี้พบว่าสามารถแบ่งออกเป็นสามอย่าง

ที่แตกต่างกัน แต่ความสัมพันธ์ยังคงเป็นแบบกลุ่ม ได้แก่ สังคม เศรษฐกิจ และ

องค์กรสำคัญ ๆ ในสังคม เราค้นพบว่าการขยายตัวของเมืองในเวียงจันทน์จะมาจาก

สองปัจจัยหลัก คือ การเพิ่มขึ้นของประชากร และแนวโน้ม ระหว่าง ประชาชนจะ

นิยมอยู่แยกเป็นครอบครัวเดี่ยว กับ นิยมอยู่รวมกันครอบครัวใหญ่ 

ประชากรเพิ่มขึ้นเป็นผลมาจากการกำเนิดตามธรรมชาติและการย้ายถิ่นฐานจาก

พื้นที่อื่น ๆ ของประเทศไปยังเมืองหลวง ในช่วงสามทศวรรษที่ผ่านมา เวียงจันทน์มี

ประชาชนย้ายถิ่นฐานเข้ามาเพิ่มขึ้นเป็นอย่างมาก ในปี 2010 GDP ของประเทศ

ลาวนั้นมาจากเวียงจันทน์มากกว่า 25% (Nolintha 2011; World 

Bank, 2012) ซึ่งสอดคล้องกับการที่มักจะกล่าวอ้างกันว่าในประเทศกำลัง

พัฒนาหลายประเทศนั้นจะมีเมืองหลวงเป็นศูนย์กลางทาง
เศรษฐกิจหลัก (Cohen, 2006; Dewan & 

Yamaguchi,2009) 

อัตราที่สูงของการอพยพเข้าเมืองหลวง อาจจะอธิบายได้ด้วยการกระจายไม่สม่ำ

เสมอของทรัพยากรและสิ่งอำนวยความสะดวกในประเทศ อย่างที่ Askew et 

al. (2007, p. 183) ได้ยืนยัน รัฐบาลจะพยายามที่จะ "แสดง" 

เวียงจันทน์เป็นเมืองที่ทันสมัย​​ ซึ่งทำให้เวียงจันทน์ได้รับความสนใจมากขึ้น ดังนั้น

ควรออกแบบและดำเนินการแผนพัฒนาที่ครอบคลุมในระดับภูมิภาค ที่จะช่วยลด

ช่องว่างระหว่างภูมิภาคต่าง ๆ 

นอกจากนี้ การที่ประชาชนนิยมมีบ้านเดี่ยว ที่มีความสูงไม่มากนัก ยังอาจจะเป็น

หนึ่งในเหตุผลหลักของการเจริญเติบโตอย่างต่อเนื่องของเขตเมืองในเวียงจันทน์ 

สิ่งที่น่าสนใจก็คือ  นอกเหนือจากโรงแรมดอนจันแล้ว ไม่มีอาคารสูงในเวียงจันทน์

อีกเลย (Rafiqui & Gentile, 2009)

แม้ว่าการศึกษาครั้งนี้ชี้ให้เห็นการเพิ่มขึ้นของประชากรจำนวนหนึ่ง แต่ทางการยัง

คงอนุญาตความสูงของอาคารเพียงไม่เกิน 3 - 5 ชั้น ในเขตเมือง และไม่เกิน 2 ชั้น 

ในพื้นที่อื่น ๆ 

รัฐบาลระบุว่า ค่านิยมการอาศัยอยู่ในครอบครัวใหญ่หรือครอบครัวขยาย เป็น

เหตุผลหลักของความชุกของการพัฒนาแนวพื้นราบในเวียงจันทน์ เราจึงขอแนะนำ

ให้พยายามปรับจำนวนการอนุญาต ให้เข้ากับความต้องการของคนในสังคม และเพื่อ

ให้เหมาะสมกับการพัฒนาเมืองในขนาดจำกัดมากขึ้น

ในด้านเศรษฐกิจ ผลการศึกษาชี้ให้เห็นว่ารูปแบบเชิงพื้นที่และขนาดของประชากร 

มีการเปลี่ยนแปลงอย่างมาก 

หลังจากการยอมรับ NEM เข้ามาใช้ในประเทศลาวในปี 1986 สิ่งนี้จะเน้นความ

สำคัญของการผลักดันทางเศรษฐกิจและการลงทุนโดยตรงจากต่างประเทศ ในการ

ทำพื้นที่ต่าง ๆ ให้กลายเป็นเมืองของเวียงจันทน์ ปัจจัยทางเศรษฐกิจที่เพิ่มขึ้นคือการ

เก็งกำไร ร่วมกับการควบคุมการพัฒนาพื้นที่หรือที่ดินที่หละหลวม มีส่วนในการแผ่

ขยายของเขตเมือง

ในด้านหน่วยงานสำคัญๆ นั้น จากสิ่งที่เราอภิปรายกัน เหล่านี้เป็นแรงขับเคลื่อน

การทำให้กลายเป็นเมืองและการขยายตัวของเมือง:

ขั้นตอนการวางแผน จากระดับบนสู่ระดับล่าง

การขาดการจัดการที่ดินแบบบูรณาการ

การขาดพื้นฐานทางกฎหมายสำหรับการวางแผนพัฒนา

และยังขาดบุคลากรที่มีความรู้และประสบการณ์

เหล่านี้เป็นปัญหาที่สำคัญที่ควรจะได้รับความสนใจจากผู้กำหนดนโยบาย

เกี่ยวกับการกระตุ้นให้เกิดการพัฒนาอย่างยั่งยืน ในการทำให้กลายเป็นเมืองของ

เวียงจันทน์ หนึ่งในความกังวลหลักนั้นเกี่ยวข้องกับการสูญเสียทรัพยากรธรรมชาติ

ในพื้นที่ศึกษา คือการบุกรุกพื้นที่ชุ่มน้ำ ทุ่งนา และป่าไม้ ซึ่งเป็นปัญหาที่ร้ายแรงมาก 

ที่อาจจะส่งผลเสียต่อเป้าหมายการพัฒนาเมืองอย่างยั่งยืน (Wheeler & 

Beatley, 2004) และทำให้มีผลกระทบที่ไม่พึงประสงค์ ลามออกไปไกล

เกินขอบเขตของเวียงจันทน์

ตามที่ระบุไว้แล้ว พื้นที่ชุ่มน้ำที่มีอยู่มีบทบาทสำคัญในการควบคุมวงจรอุทกวิทยา 

(hydrological cycle) เป็นที่อยู่อาศัยสำหรับสิ่งมีชีวิตสายพันธุ์ต่าง 

ๆ และการควบคุมการเกิดน้ำท่วม 

พื้นที่การเกษตรยังมีความสำคัญในแง่ที่ว่ามันเป็นที่เพาะปลูกพืชอาหารหลักของชาว

ลาว การครอบครองพื้นที่เพาะปลูกคือสิ่งที่สำคัญมากสำหรับชีวิตที่ยั่งยืนของชาวบ้าน 

การสูญเสียพื้นที่เกษตรอาจนำไปสู่ความยากจน (Tacoli & Mabala, 

2010) และรวมถึงการหยุดชะงักของวิถีชีวิตชนบทได้ ทำให้เกิดการโยกย้ายถิ่นฐาน

เพิ่มมากขึ้น

หนึ่งในสิ่งที่โดดเด่นที่สุดที่พบในการศึกษาครั้งนี้ คือการพบกระบวนการการทำให้

สูญเสียพื้นที่ป่าอย่างรวดเร็วและกว้างขวาง ป่าไม้มีส่วนสำคัญในหลายด้าน เช่น การ

ลดการปล่อยก๊าซ CO2 

พบว่าในระหว่างปี 2002 และ 2011 การปล่อย CO2 จากการเปลี่ยนแปลงการใช้

ประโยชน์ที่ดินและการทำลายป่า คิดเป็น 10% ของการปล่อยของมนุษย์ทั้งหมด 

(Le Quéré et al., 2012) 

การทำให้สูญเสียพื้นที่ป่านั้นมีมากในเวียงจันทน์ ทำให้เกิดความท้าทายอย่างมากต่อ

การพัฒนาเมืองให้ยั่งยืนตามเป้าหมาย

ความท้าทายอีกประการหนึ่งที่จะกล่าวถึงนี้ ที่เกี่ยวข้องกับการพัฒนาที่ไม่สมดุลใน

ประเทศลาว มันแตกต่างจากเมืองอื่น ๆ อีกมากมายในโลกคือ แทบไม่มีชุมชน

แออัดหรือสลัมในเมือง 

อย่างไรก็ตาม  Rafiqui and Gentile (2009, p. 45) 

เตือนการเกิดขึ้นของ "สังคมเชิงพื้นที่" ที่ไม่เท่าเทียมกันในเวียงจันทน์และใน

ประเทศลาว จำนวนของทรัพยากรและสิ่งอำนวยความสะดวกในเวียงจันทน์ มี

มากกว่าในส่วนอื่น ๆ ของประเทศลาวอย่างชัดเจน ก็ยังเป็นปัญหาที่ต้องพิจารณาต่อ

ไป 

ปัญหาการมีส่วนร่วมของประชาชนในการตัดสินใจกระบวนการก็ควรได้รับการ

แก้ไข

ข้อจำกัดสามข้อของการศึกษาครั้งนี้ที่ควรจะถูกตั้งข้อสังเกต 

อย่างแรก การวิเคราะห์การเปลี่ยนแปลงของประชากร ซึ่งข้อมูลไม่ครอบคลุม ข้อมูล

ยังมีไม่มากพอ อย่างไรก็ตาม หลักสำคัญในเรื่องนี้ไม่ได้อยู่ที่การวิเคราะห์การ

เปลี่ยนแปลงประชากร การมีข้อมูลน้อยจึงไม่ค่อยมีผลต่อเรา 

อย่างที่สองก็คือ เช่นเดียวกับการศึกษาทั้งหมดที่ใช้เทคนิคการรับรู้ระยะไกล การ

จำแนกการใช้ที่ดินนั้นย่อมมีความผิดพลาดได้ในระดับหนึ่ง คือการจำแนกจาก

ข้อมูลภาพถ่ายดาวเทียมอาจจะจำแนกได้ไม่ถูกต้องทั้งหมด (Martinuzzi 

et al., 2007; Wentz et al., 2006) บางส่วนอาจ

จะจำแนกได้ยากหรือจำแนกผิดไปได้ ขึ้นกับลักษณะที่ปรากฏในภาพ อย่างไรก็ตาม

เนื่องจากเราได้ใช้เทคนิคการจำแนกเพียงเพื่อการตรวจสอบรูปแบบทั่วไปของการ

ใช้ที่ดินและสิ่งปกคลุมดินเท่านั้น ฉะนั้นความคลาดเคลื่อนจะไม่กระทบต่อผลการ

ศึกษามากนัก

อย่างที่สาม มีความเกี่ยวข้องกับขนาดที่ค่อนข้างเล็กของตัวอย่างการสัมภาษณ์ คือ 

ในที่นี้ เรายังไปสัมภาษณ์ผู้ที่เกี่ยวข้องได้ไม่มากนัก การศึกษานี้จึงไม่ได้มุ่งเน้นใน

เรื่องข้อมูลการสัมภาษณ์บุคคล แต่จากผลการศึกษานี้ เรามีความเห็นว่าควรจะได้ไป

สัมภาษณ์ผู้ที่เกี่ยวข้องให้มากกว่านี้ เพราะจะทำให้ได้ข้อมูลความล้มเหลวของการ

บริหารจัดการที่ดินและการสูญเสียทรัพยากรธรรมชาติอย่างรวดเร็วในเวียงจันทน์ที่

ละเอียดและกว้างขวางมากขึ้น

7. สรุปผลการศึกษา

การวิเคราะห์การเปลี่ยนแปลงการใช้ที่ดิน มีบทบาทสำคัญในการตัดสินใจการพัฒนา

เมืองอย่างยั่งยืน 

จากการใช้การรับรู้ระยะไกลและเทคนิคการวิเคราะห์เชิงพื้นที่ทำให้ได้พบว่าการเติบ

โตของเมืองของเวียงจันทน์นั้นพัฒนาไปในรูปแบบที่แผ่กิ่งก้านสาขาของเมือง การ

ทำให้กลายเป็นเมืองอย่างรวดเร็วโดยไม่สนใจผลกระทบที่อาจเกิดขึ้นมีผลต่อการสูญ

เสียทรัพยากรทางธรรมชาติที่ทรงคุณค่ามากมาย

ผลการศึกษาของเราชี้ให้เห็นว่าการแยกส่วนการบริหาร และการขาดการจัดการ

ที่ดินแบบบูรณาการ เป็นเหตุผลหลักที่ทำให้การเติบโตของเมืองนี้ไม่สามารถควบคุม

ได้

บางทีสิ่งที่อาจจะมีนัยสำคัญมากที่สุดของการศึกษานี้ คือการที่การวางแผนแม่บทนั้น

ล้มเหลวในการควบคุมการเจริญเติบโตของเมืองในเวียงจันทน์ ตรงนี้ได้รับการ

อธิบายจากปัจจัยหน่วยงานที่เกี่ยวข้อง เช่น ขาดพื้นฐานทางกฎหมายสำหรับการ

ดำเนินงาน; ความแข็งแกร่ง (เปลี่ยนแปลงได้ยาก) ของระบบ; การแบ่งเขต (จัดโซน

นิ่ง) ที่เสนอโดยแผนแม่บทเดิม; การที่เจ้าหน้าที่ของรัฐในท้องถิ่นไม่ได้มีส่วนใน

การตัดสินใจระดับบนสุดและไม่ได้มีส่วนร่วมในขั้นตอนการวางแผน

จากประสบการณ์ของประเทศกำลังพัฒนาอื่น ๆ มักพบว่า การปรับตำแหน่งการวาง

แผนหลักไปยังการวางแผนพื้นที่ในเชิงกลยุทธ์ จะเป็นประโยชน์สำหรับการจัดการที่ดีขึ้นของการเติบโตของเมือง (Todes, 2012; Wu & Zhang, 2012) การวางแผนกลยุทธ์เชิงพื้นที่ มีลักษณะหลักหลายอย่างที่แตกต่างจากการวาง
แผนแม่บท การวางแผนกลยุทธ์เชิงพื้นที่ใช้วิธีการคัดเลือกในการแก้ปัญหาเมือง 

และยอมรับว่าข้อจำกัดด้านงบประมาณและอุปสรรคต่าง ๆ ทำให้มันยากที่จะแก้ไขทั้งหมดของปัญหา (Albrechts 2004; Albrechts 2006) ในขณะที่การวางแผนแม่บทมุ่งเน้นในการพัฒนาแผนที่การใช้ที่ดิน ที่กำหนดการเติบโตของเมืองในอนาคต

การวางแผนพื้นที่เชิงกลยุทธ์ ตระหนักถึงความมีนัยสำคัญของการให้ความสนใจกับ

ด้านที่ไม่ใช่ทางกายภาพของการวางแผน นอกจากนี้ยังเน้นความสำคัญของการสร้างเครือข่ายแบบบูรณาการในแนวตั้งและความสัมพันธ์ในแนวนอนระหว่างหน่วยงานต่าง ๆ ที่เกี่ยวข้องในการจัดการเมือง (Albrechts 2006) 

ดังนั้นการวางแผนกลยุทธ์เชิงพื้นที่จะมีประโยชน์ในการแก้ไขปัญหาของการแยกส่วนการกำกับดูแลในเวียงจันทน์ 

การวางแผนกลยุทธ์เชิงพื้นที่ทำให้ได้รับทราบความไม่แน่นอนของสภาพแวดล้อม

ภายนอก และดังนั้นจึงพัฒนาแบบไดนามิกและวิสัยทัศน์ที่มีความยืดหยุ่น ที่สามารถแก้ไขและปรับปรุงได้ในเวลาที่เหมาะสม (Albrechts 2006; de Graaf และ Dewulf 2010) แต่ทว่าการวางแผนหลักมักจะดำเนินการในลักษณะจากบนลงล่างด้วยการรับฟังข้อมูลเพียงเล็ก ๆ น้อย ๆ จากประชาชน การวางแผนพื้นที่เชิงกลยุทธ์ช่ว​​ยให้เกิดการมีส่วนร่วมของผู้มีส่วนได้เสียต่างๆในขั้นตอนการจัดทำแผน

สุดท้าย การวางแผนพื้นที่เชิงกลยุทธ์ เน้นว่าแผนการควรจะเชื่อมโยงกับการดำเนิน

การ และมีกลไกสำหรับการตรวจสอบและการแก้ไข (Albrechts, 2006; de Graaf และ Dewulf, 2010; Todes, 2012)

ในขณะที่รับทราบความต้องการของประเทศในการเติบโตทางเศรษฐกิจ เราขอ

แนะนำว่าการป้องกันทรัพยากรธรรมชาติควรจะได้รับการคำนึงถึงอย่างเพียงพอ ในช่วงระหว่างการทำให้กลายเป็นเมือง

การจัดการการกลายเป็นเมืองที่ดี ควรจะมีส่วนร่วมในการพัฒนาอย่างยั่งยืน 

โดยการมีส่วนร่วมในการพัฒนาเศรษฐกิจ ลดการบริโภคทรัพยากร และลดการปล่อยก๊าซเรือนกระจก (Owen, 2009) และเสริมสร้างประชาธิปไตยท้องถิ่น  (Mega, 2010) 

เราหวังว่าการศึกษานี้อาจมีผลต่อการกำหนดนโยบายเมืองในเวียงจันทน์ เช่นเดียวกับในบริบทอื่น ๆ ที่ต้องเผชิญกับปัญหาที่คล้ายกัน

ในขณะที่ยอมรับข้อจำกัดของการศึกษานี้ เรายังเชื่อว่ามันอาจจะเป็นจุดเริ่มต้น

สำหรับการวิจัยเพิ่มเติมเกี่ยวกับการขยายตัวของเมืองในประเทศลาว งานในอนาคตควรให้ความสนใจมากขึ้นต่อสังคม, ต่อแง่มุมของการขยายตัวของเมือง และการบูรณาการเทคนิคการรับรู้ระยะไกลกับข้อมูลทางเศรษฐกิจและสังคม เพื่อตรวจสอบความสัมพันธ์ระหว่างการใช้ประโยชน์ที่ดินและการเปลี่ยนแปลงและการเปลี่ยน

แปลงทางเศรษฐกิจและสังคม ในที่นี้ต้องการข้อมูลรายละเอียดทั้งหมดของในเขตการปกครองที่เป็นพื้นที่ศึกษา ซึ่งน่าเสียดายที่ข้อมูลยังไม่มีให้ใช้ได้ในช่วงที่ทำการศึกษานี้ 

มันยังมีข้อสังเกตก่อนหน้านี้ด้วยว่าประเทศกำลังพัฒนาบางประเทศก็กำลังเผชิญกับการเปลี่ยนแปลงพื้นที่ป่า การศึกษาครั้งนี้ได้ตรวจสอบเพียงการเปลี่ยนแปลงการใช้

ประโยชน์ที่ดินในเวียงจันทน์เท่านั้น

การศึกษาวิจัยมากขึ้นจึงเป็นสิ่งจำเป็นในการที่จะได้รับรู้การย้ายถิ่นออกและการ

เพิ่มขึ้นของสัดส่วนประชากรของเวียงจันทน์ต่อประชากรทั้งหมดของประเทศ มีผลในการเปลี่ยนแปลงป่าในส่วน

อื่น ๆ ของประเทศลาว
